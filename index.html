<!DOCTYPE html>
<html dir="ltr" lang="hu">
  <head>
    <meta content="text/html; charset=UTF-8" http-equiv="content-type">
    <title>Koronavírus</title>
    <meta content="covid, covid19, covid-19, covid-2019, koronavírus, sars, sars-ncov-2"
      name="keywords">
  </head>
  <body>
    <h1>A koronavírusról</h1>
    <h2>miért nem szeretném elkapni?</h2>
    <ul>
      <li>mert jó eséllyel meggyógyulok, de közben olyan pusztítást végez, ami a
        szervezetem leamortizálja. Sajnos még teljesen tünetmentes vagy enyhe
        tüneteket tapasztaló fertőzötteknél is ijesztően magas százalékban
        tartós vagy maradandó károsodást okoz, ami az érintett számára nem
        feltétlenül nyilvánvaló, esetleg csak egy későbbi orvosi vizsgálat során
        derül fény a további következményekre. <a title="E1" href="https://youtu.be/s_fSz3y022o?t=387">E1</a></li>
      <li>mert 100-ból 78 gyógyult fertőzöttnél egyértelmű szívprobléma volt
        kimutatható, 60 gyógyultnál pedig szívizomgyulladást diagnosztizáltak,
        függetlenül<br>
        a korábbi egészségi állapotuktól és függetlenül attól, hogy voltak-e
        egyáltalán tüneteik vagy hogy azok milyen súlyosságúak voltak. <a href="https://jamanetwork.com/journals/jamacardiology/fullarticle/2768916">E2</a></li>
      <li>mert a lefolyás súlyosságától függetlenül azt találták a kórházban
        ellátott gyógyultak körében, hogy 93%-uk tüdejének vitálkapacitása 80%
        alá csökkent. <a href="https://erj.ersjournals.com/content/erj/early/2020/05/07/13993003.01217-2020.full.pdf">E3</a>
        <a href="https://youtu.be/tFXr14xmuGw?t=609">E4</a></li>
      <li>mert az EKG vizsgálatoknak alávetett 1216 beteg 55%-ánál abnormális
        EKG-t találtak a szív mindkét oldalán. <a href="https://academic.oup.com/ehjcimaging/article/21/9/949/5859292">E5</a></li>
      <li>mert sokan végleges tüdőkárosodást szenvednek vagy szívinfarktust
        kapnak, a súlyos állapotba került betegek 10-50%-ának veséje felmondja a
        szolgálatot és<br>
        további életükben dialízisre szorulnak. <a href="https://www.wetnotes.eu/wp-content/uploads/2020/04/Tauchen-nach-Covid-19-Erkrankung_WETNOTES-36.pdf">E6</a>
        <a href="https://www.cnbc.com/2020/08/03/severe-covid-19-can-lead-to-kidney-failure-medical-studies-reveal.html">E7</a></li>
      <li>mert a fertőzésen enyhe tünetekkel átesettek harmada - függetlenül
        korábbi fittségüktől és sportos életmódjuktól - heteken, hónapokon
        keresztül elhúzódó krónikus fáradtsággal, köhögéssel küzd. <a href="https://hvg.hu/360/20200722_koronavirus_kutatas_egeszsegugy">H8</a></li>
      <li>mert várhatóan minden ötödik kórházi kezelésre szoruló fertőzött
        vérmérgezést kap egy éven belül. <a href="https://www.hazipatika.com/eletmod/veszelyben/cikkek/koronavirus_nagy_veszely_fenyegeti_a_gyogyultakat/20200730210213">H9</a></li>
      <li>mert a vírus hosszú időre legyengíti az immunrendszert azáltal, hogy
        megfertőzi a védelemért jelentős részben felelős T-limfocitákat.
        Legyengült immunrendszerrel könnyebb egyéb fertőzéseket elkapni,&nbsp;
        nehezebb kigyógyulni. <a href="https://www.nature.com/articles/s41423-020-0402-2">E15</a></li>
      <li>mert ez egy veszélyes érrendszeri megbetegedést okoz, a vér
        megalvadását (trombózis), az érfalak gyulladását, felduzzadását képes
        bárhol a szervezetben (pl. szív, vese, tüdő, agy) előidézni azáltal,
        hogy a vérnyomás szabályozásáért felelős komplex rendszert teljesen
        felborítja. <a href="https://elemental.medium.com/coronavirus-may-be-a-blood-vessel-disease-which-explains-everything-2c4032481ab2">E10</a>
        <a href="https://www.youtube.com/watch?v=_TECf3xSFbU">E14</a></li>
      <li>mert ez egy új, eddig ismeretlen vírus, a következmények listája
        folyamatosan bővül</li>
    </ul>
    <h2> mit teszek, hogy megvédjem magam?</h2>
    Táplálékkiegészítőket, vitaminokat szedek:<br>
    <ul>
      <li>szerves cinket, 15 mg/nap</li>
      <li>quercetint, 800 mg/nap</li>
      <li>a nyár elmúltával D-vitamint, 25μg/nap</li>
    </ul>
    Összefüggés van a D-vitamin szint és a megbetegedések súlyossága közt. <a href="https://covid19criticalcare.com/math-hospital-treatment/pdf-translations/">E11</a>
    <a href="https://www.youtube.com/watch?v=cv4iINxf4IM">E12</a><br>
    <br>
    A vírusok szaporodását gátolja a megfelelő sejten belüli cinkkoncentráció,
    influenzaszerű megbetegedések halmozódásakor is érdemes pótolni. A quercetin
    egy antioxidáns flavonoid, a cink felszívódását is segíti <a href="https://www.youtube.com/watch?v=NM2A2xNLWR4">E13</a><br>
    <br>
    A zárt, rosszul szellőző helyeket és tömeget lehetőség szerint elkerülöm. Ha
    korábban egy fertőzött tartózkodott egy zárt helyiségben, a vírusok a
    levegőben akár egy órán keresztül lebeghetnek. Munkatársaimat megtisztelem
    azzal, hogy sebészi maszkot viselek és így akaratlanul sem fertőzöm meg
    őket. Következetesen elvárom, hogy a környezetemben viseljenek hasonló
    maszkot, úgy, hogy az az orrukat és szájukat eltakarja. Aki ezt nem tudja
    betartani, attól távoltartom magam. Ha olyan helyre kell mennem, ahol
    várhatóan a többség figyelmen kívül hagyja az előírásokat, szoros
    illeszkedésű FFP2 vagy FFP3 minősítésű maszkot veszek fel, amely
    hatásosabban véd a felelőtlen emberektől. Mivel a vírusfertőzés súlyossága
    arányos a fertőzéskor bejutó vírusmennyiséggel, arra törekszem, hogy ez
    minél alacsonyabb legyen.<br>
    <br>
    Fokozottan figyelek a fagyasztott élelmiszerek csomagolásának
    fertőtlenítésére. A fagyasztott élelmiszerek felületén sajnos a vírusok akár
    évekig fertőzőképesek maradhatnak.<br>
    <br>
    Figyelek arra, hogy a lakásba bevitt tárgyakat, élelmiszereket, postai
    leveleket, csomagokat fertőtlenítsem vagy több napig pihentessem. Miután
    megfogtam őket, minél hamarabb szappanos vízzel kezet mosok. A lakáson kívül
    használt kabátot, cipőt, ruhát egy elkülönített helyen tárolom, ahol nem
    bolygatja senki. Hazaérkezéskor kezet mosok, a kabátot, ruhát óvatosan és
    lassan mozgatva, nem rázogatva veszem le, majd hajat mosok. Nem felejtem el
    a telefonomat, kulcsaimat 70%-os alkohollal fertőtleníteni. Amely
    élelmiszernél, ételnél ésszerűen lehetőség van rá, fogyasztás előtt legalább
    80 fokra melegítem.<br>
    <h2>mi várható ősszel, télen?</h2>
    Röviden sajnos semmi jó. A világ azon részein, ahol az emberek az első
    hullámban nem szereztek személyes tapasztalatot a helyzet komolyságáról, a
    második hullám érkezik és nagyobbnak ígérkezik. Magyarországon most, hogy a
    helyzet rosszabb mint valaha, már sokan nem veszik komolyan a
    figyelmeztetéseket.<br>
    <br>
    Magyarország világcsúcsokat dönt a vírus aktuális terjedési rátájával, az
    emberek jelentős része szkeptikus vagy felelőtlen. <a href="https://www.napi.hu/magyar_gazdasag/koronavirus-fertozes-jarvany-magyarorszag-szeptember.712930.html">H27</a>
    A MÁV az elővárosi vonatokon mindent megtesz, hogy minél több ember minél
    kisebb helyre zsúfolva tudjon tömegesen fertőzni. <a href="https://www.napi.hu/magyar_vallalatok/mav-elovarosi-vonat-vasut-utas-jarvany.712955.html">H16</a><br>
    <br>
    A jelenlegi terjedési rátával a fertőzés megállíthatatlan, napokon belül
    ezres nagyságrendben fognak fertőzötteket diagnosztizálni. Ezt fogja 6-8 hét
    eltéréssel a halálozások száma követni.<br>
    <br>
    Ezt a hosszan lappangó vírust csak hatékony, gyors kontaktfelderítéssel és
    rengeteg teszteléssel lehet megállítani. Magyarország sajnos egyikben sem
    remekel. A tesztelés eredményének minél hamarabb rendelkezésre kell állnia,
    miután a kontaktkutatást minél hamarabb meg kell kezdeni. Ha ezek 2-3 napnál
    tovább tartanak, az eljárás értelmét veszti, a vírus lekörözi a hatóságokat.
    <a href="https://444.hu/2020/08/26/mennyire-erdekli-a-magyar-allamot-ha-valaki-koronavirussal-erkezik-haza-a-nyaralasbol">H25</a>
    <a href="https://hvg.hu/itthon/20200902_covid_teszt_omsz_maganteszt_koronavirus_jarvany">H26</a><br>
    <br>
    Mivel a diagnosztizált fertőzötteknél legalább 10-szer, 20-szor több a
    lappangó és felderítetlen esetek száma, Budapesten sétálva már most jelentős
    eséllyel belebotlunk egy-egy fertőzött emberbe. Ezt követik a vidéki
    városok, majd hamarosan azt vesszük észre, hogy folyamatosan jellegzetesen
    köhögnek az utcán körülöttünk.<br>
    <br>
    A politikusok, közszereplők a megelőzés fontosságáról beszélnek, közben
    rossz példát mutatnak. <a href="https://www.portfolio.hu/gazdasag/20200904/ebreszto-attol-hogy-a-koronavirus-tavasszal-nem-tarolta-le-magyarorszagot-osszel-meg-megteheti-447242">H17</a>
    <a href="https://444.hu/2020/08/28/falus-ferenc-a-vezetoink-a-peldamutatasban-ugy-jartak-elo-hogy-nem-mutattak-peldat">H19</a><br>
    <br>
    A terjedést több tényező is elő fogja segíteni:<br>
    <ul>
      <li>ez a vírus hőmérséklettől függetlenül mindenhol jól érzi magát és
        terjed. A terjedés sebességét inkább a levegő relatív páratartalma
        befolyásolja. A száraz levegő jelentősen elősegíti a terjedést, egy
        százaléknyi csökkenés 7-8%-kal növeli a fertőzés esélyét</li>
      <li>a hidegebb időben az emberek többet fognak zárt helyen tartózkodni</li>
      <li>a várható influenzajárvány terhelni fogja az ellátórendszert és
        jelentősen nehezíteni fogja a diagnózist</li>
      <li>az emberek D-vitamin szintje télre leapad, ami a halálozási rátát és a
        betegség lefolyását egyaránt súlyosbítani fogja</li>
    </ul>
    <h2>már késő, valaki a családban valószínűleg vagy diagnosztizáltan
      megfertőződött</h2>
    Kihívás egy fertőzöttel egy háztartásban élni úgy, hogy másokat ne
    betegítsen meg. Hasonló intézkedések szükségesek akkor is, ha másokat
    meglátogatva nem szeretnénk akaratlanul továbbadni a vírust. <a href="https://semmelweis.hu/hirek/2020/03/31/utmutato-a-koronavirusos-betegek-otthoni-apolasa/">H18</a><br>
    <h2> valami jó hír nincs?</h2>
    Sok helyen lehet olvasni, hogy aki egyszer a koronavírus fertőzésen átesett,
    csak egy-két hónapig védett az újrafertőződéstől, utána újra és újra
    elkaphatja. Ha a vérszérumban található, védettséget biztosító
    immunoglobulin antitesteket keressük, azok száma valóban a fertőzés után
    néhány hónappal nullára csökken. Bizonyos gyógyultakban egyáltalán nem
    találnak ilyen antitesteket. <a href="https://index.hu/techtud/2020/07/06/lehetseges-e_egyaltalan_immunissa_valni_a_koronavirusra/">H19</a>
    <a href="https://24.hu/belfold/2020/07/08/koronavirus-covid19-uszok-antitest-plazma/">H20</a>
    <a href="https://www.ncbi.nlm.nih.gov/pmc/articles/PMC7118534/">E24</a>
    Ettől függetlenül elenyésző számban találnak olyan személyeket, akik a
    vírustól bizonyítottan többször megbetegedtek. Nem egyértelmű az összefüggés
    az ellenanyagok koncentrációja és a védettség mértéke között, és úgy tűnik,
    hogy a védettséget máshol kell keresni, mégpedig a T-limfocitákban rejlik. <a
      href="https://directorsblog.nih.gov/2020/07/28/immune-t-cells-may-offer-lasting-protection-against-covid-19/">E22</a><br>
    &nbsp;<br>
    Valószínű az is, hogy az emberek 10-50%-a már eleve valamilyen szintű
    védettséggel rendelkezik a koronavírussal szemben. Elképzelhető, hogy ők
    adják a tünetmentes fertőzöttek nagy részét. Ilyen keresztimmunitást adhat
    az, ha valaki korábban átesett egy koronavírus által okozott
    influenzafertőzésen. <a href="https://index.hu/techtud/2020/08/06/korabbi_nathainktol_is_fugg_a_covid-19_lefolyasa/">H21</a>
    <a href="https://www.bbc.com/future/article/20200716-the-people-with-hidden-protection-from-covid-19">E23</a><br>
    <h2> maszk? Nem vagyok hajlandó hordani, Facebook-on megmondták, hogy nem
      kapok benne elég levegőt!</h2>
    A maszk itt elsősorban gyógyszertárban beszerezhető sebészi maszk, vagy
    ahhoz hasonló hatékonyságú, többrétegű textilmaszk. <a href="https://www.sciencedaily.com/releases/2020/07/200708125350.htm">E27</a>
    Szerencsére nem az a feladata hogy rakétatudós celebek fingját megállítsa. <a
      href="https://24.hu/elet-stilus/2020/08/21/vajna-timea-maszk-maszkviseles-tudomany/">H28</a><br>
    <br>
    Az is igaz, hogy ez a fajta maszk nem védi meg a viselőjét a fertőzéstől.
    Elsősorban azért hordjuk, hogy csökkentsük az esélyét, hogy mi magunk
    másokat megfertőzzünk. Ettől függetlenül a távolságtartásra továbbra is
    ügyelni kell.<br>
    <br>
    A viselője számára azért előnyös, mert csökkenti a belélegzett
    vírusmennyiséget. A bejutott induló vírusmennyiségtől nagyban függ az, hogy
    a szervezetünk hogyan birkózik meg a fertőzéssel. Maszkban jó eséllyel enyhe
    tünetekkel, vagy anélkül átesünk a fertőzésen, míg maszk nélkül egy nagyobb
    adag vírus akár súlyos, intenzív kórházi ellátást igénylő megbetegedést is
    okozhat.<br>
    <br>
    Az FFP2 (N95), FFP3 (N99) minősítésű szűrővel rendelkező maszkok az
    előzőeknél hatékonyabb védelmet biztosítanak a viselője számára is. Ha
    ezeken a maszkokon nincs szelep, akkor a környező embereket is képesek
    védeni a viselő által okozott esetleges fertőzéstől. Szelepes maszkot
    fertőzött ne viseljen.<br>
    <h2> egy átlagos influenzába többen belehalnak...</h2>
    Mondd el az egészségügyi dolgozóknak, akik az életüket teszik kockára.
    Mexikóban 1320-an haltak meg bizonyítottan koronavírus miatt az
    egészségügyben dolgozók közül. A halállista második helyén az Egyesült
    Államok áll, ahol 1077 egészségügyi dolgozó vesztette életét. Harmadik az
    Egyesült Királyság 649, a negyedik pedig Brazília 634 áldozattal. <a href="https://444.hu/2020/09/03/mexikoban-halt-bele-a-legtobb-egeszsegugyi-dolgozo-a-koronavirusba">H30</a><br>
    <br>
    Ezenkívül bizonyos helyeken mint Wuhan (januárban), Lombardia (Bergamo,
    márciusban), New York City (májusban), Bolívia (július) a kórházi
    ellátórendszer<br>
    túlterhelődött, az emberek nem jutottak kórházi ellátáshoz. Az ellátás
    hiánya többszörösére növeli a halálozást. Sokan az utcán, kórházról kórházra
    járva, a kórház előtt vagy otthonukban haltak bele a járványba.<br>
    <br>
    A grafikon rendíthetetlenül emelkedik. Fél év alatt a koronavírusban eddig
    meghaltak a világban minimum 870 ezren. Influenzában egy év alatt kb.
    250-600 ezren haláloznak el. <a href="https://gisanddata.maps.arcgis.com/apps/opsdashboard/index.html#/bda7594740fd40299423467b48e9ecf6">E29</a><br>
    <h2> felesleges volt márciusban behúzni a satuféket és leállítani az
      országot, alig volt néhány haláleset</h2>
    Ez a megelőzési paradoxon. Ennek analógiájára felesleges ejtőernyőt
    felvenned, hiszen a tandemugrók általában épségben földet érnek.<br>
    <h2>nincs is semmilyen vírus, senkit nem ismerek a környezetemben aki
      kórházba került volna</h2>
    Mire ismerni fogsz, késő lesz, a vonat szembejön az alagútban. Nyisd ki a
    szemed és nézz körül a világban. Esetleg fizess be tanulmányútra Bolíviába,
    életreszóló élmény lesz.<br>
    <h2> ez egy laborban előállított vírus</h2>
    Igen, vannak erre utaló jelek. Az ezzel foglalkozó virológusok nem igazán
    motiváltak, hogy a megélhetésüket, karrierjüket veszélybe sodorják és maguk
    ellen nyilatkozzanak. Példa nélküli hogy a semmiből felbukkan egy olyan
    vírus, amely kifejezetten emberi szervezetre finomhangolva, mindjárt több
    receptoron keresztül képes támadási felületet találni. A vírus
    génszekvenciájában legalább 6 olyan beillesztett szakaszt találtak, mely
    természetben mutációval nem tud emberi léptékben mért idő alatt kialakulni.
    <a href="https://www.minervanett.no/corona/the-most-logical-explanation-is-that-it-comes-from-a-laboratory/361860">E31</a><br>
    <br>
  </body>
</html>
