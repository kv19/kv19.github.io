<!DOCTYPE html>
<html dir="ltr" lang="hu">
  <head>
    <meta content="text/html; charset=UTF-8" http-equiv="content-type">
    <title>Koronavírus</title>
    <meta content="covid, covid19, covid-19, covid-2019, koronavírus, sars, sars-ncov-2"
      name="keywords">
  </head>
  <body>
    <h1>A koronavírusról</h1>
    <h2>miért nem szeretném elkapni?</h2>
    <ul>
      <li>mert jó eséllyel meggyógyulok, de közben olyan pusztítást végez, ami a
        szervezetem leamortizálja. Sajnos még teljesen tünetmentes vagy enyhe
        tüneteket tapasztaló fertőzötteknél is ijesztően magas százalékban
        tartós vagy maradandó károsodást okoz, ami az érintett számára nem
        feltétlenül nyilvánvaló, esetleg csak egy későbbi orvosi vizsgálat során
        derül fény a további következményekre. <a title="E1" href="https://youtu.be/s_fSz3y022o?t=387">E1</a></li>
      <li>mert veszélyes érrendszeri megbetegedést okoz, a vér megalvadását
        (trombózis), az érfalak gyulladását, felduzzadását képes bárhol a
        szervezetben (pl. szív, vese, tüdő, agy) előidézni azáltal, hogy a
        vérnyomás szabályozásáért felelős komplex rendszert teljesen felborítja.
        <a href="https://elemental.medium.com/coronavirus-may-be-a-blood-vessel-disease-which-explains-everything-2c4032481ab2">E10</a>
        <a href="https://www.youtube.com/watch?v=_TECf3xSFbU">E14</a></li>
      <li>mert 100-ból 78 gyógyult fertőzöttnél egyértelmű szívprobléma volt
        kimutatható, 60 gyógyultnál pedig szívizomgyulladást diagnosztizáltak,
        függetlenül<br>
        a korábbi egészségi állapotuktól és függetlenül attól, hogy voltak-e
        egyáltalán tüneteik vagy hogy azok milyen súlyosságúak voltak. <a href="https://jamanetwork.com/journals/jamacardiology/fullarticle/2768916">E2</a></li>
      <li>mert a lefolyás súlyosságától függetlenül azt találták a kórházban
        ellátott gyógyultak körében, hogy 93%-uk tüdejének vitálkapacitása 80%
        alá csökkent. <a href="https://erj.ersjournals.com/content/erj/early/2020/05/07/13993003.01217-2020.full.pdf">E3</a>
        <a href="https://youtu.be/tFXr14xmuGw?t=609">E4</a></li>
      <li>mert az EKG vizsgálatoknak alávetett 1216 beteg 55%-ánál abnormális
        EKG-t találtak a szív mindkét oldalán. <a href="https://academic.oup.com/ehjcimaging/article/21/9/949/5859292">E5</a></li>
      <li>mert sokan végleges tüdőkárosodást szenvednek vagy szívinfarktust
        kapnak, a súlyos állapotba került betegek 10-50%-ának veséje felmondja a
        szolgálatot és<br>
        további életükben dialízisre szorulnak. <a href="https://www.wetnotes.eu/wp-content/uploads/2020/04/Tauchen-nach-Covid-19-Erkrankung_WETNOTES-36.pdf">E6</a>
        <a href="https://www.cnbc.com/2020/08/03/severe-covid-19-can-lead-to-kidney-failure-medical-studies-reveal.html">E7</a></li>
      <li>mert a fertőzésen enyhe tünetekkel átesettek harmada - függetlenül
        korábbi fittségüktől és sportos életmódjuktól - heteken, hónapokon
        keresztül elhúzódó krónikus fáradtsággal, köhögéssel küzd. <a href="https://hvg.hu/360/20200722_koronavirus_kutatas_egeszsegugy">H8</a></li>
      <li>mert várhatóan minden ötödik kórházi kezelésre szoruló fertőzött
        vérmérgezést kap egy éven belül. <a href="https://www.hazipatika.com/eletmod/veszelyben/cikkek/koronavirus_nagy_veszely_fenyegeti_a_gyogyultakat/20200730210213">H9</a></li>
      <li>mert a vírus hosszú időre legyengíti az immunrendszert azáltal, hogy
        megfertőzi a védelemért jelentős részben felelős T-limfocitákat.
        Legyengült immunrendszerrel könnyebb egyéb fertőzéseket elkapni,&nbsp;
        nehezebb kigyógyulni. <a href="https://www.nature.com/articles/s41423-020-0402-2">E15</a></li>
      <li>mert egy új, eddig ismeretlen vírus, a következmények listája
        folyamatosan bővül</li>
    </ul>
    <h2> mit teszek, hogy megvédjem magam?</h2>
    Táplálékkiegészítőket, vitaminokat szedek:<br>
    <ul>
      <li>szerves cinket, 15 mg/nap</li>
      <li>quercetint, 800 mg/nap</li>
      <li>a nyár elmúltával D-vitamint, 25μg/nap</li>
    </ul>
    A D-vitamin szintje jelentősen befolyásolja, hogy valaki elkapja-e a
    vírusfertőzést és hogy az milyen súlyos tünetekkel jár. A D vitaminban
    hiányt szenvedőknél 77%-kal több esetben diagnosztizáltak koronavírus
    fertőzést. <a href="https://jamanetwork.com/journals/jamanetworkopen/articlepdf/2770157/meltzer_2020_oi_200688_1598473478.89934.pdf">E32</a>
    Kórházban ellátott betegek közül 2%-nak volt intenzív ellátásra szüksége
    azok közül, akik D-vitamint kaptak, míg a kontrollcsoportban 50% került
    intenzív osztályra. <a href="https://www.youtube.com/watch?v=V8Ks9fUh2k8">E33</a>
    <a href="https://www.sciencedirect.com/science/article/pii/S0960076020302764">E34</a>
    <a href="https://covid19criticalcare.com/math-hospital-treatment/pdf-translations/">E11</a>
    <a href="https://www.youtube.com/watch?v=cv4iINxf4IM">E12</a><br>
    <br>
    A vírusok szaporodását gátolja a megfelelő sejten belüli cinkkoncentráció,
    influenzaszerű megbetegedések halmozódásakor is érdemes pótolni. A quercetin
    egy antioxidáns flavonoid, a cink felszívódását is segíti <a href="https://www.youtube.com/watch?v=NM2A2xNLWR4">E13</a><br>
    <br>
    A zárt, rosszul szellőző helyeket és tömeget lehetőség szerint elkerülöm. Ha
    korábban egy fertőzött tartózkodott egy zárt helyiségben, a vírusok a
    levegőben akár egy órán keresztül lebeghetnek. Munkahelyemen maszkot viselek
    és így akaratlanul sem fertőzöm meg őket. Zárt helyen mindig gondoskodom a
    helyiség megfelelő szellőzéséről, mivel hosszú időtávon a maszkviselés
    megkövetelése nem elegendő. Következetesen elvárom, hogy a környezetemben
    viseljenek hasonló maszkot, úgy, hogy az az orrukat és szájukat is
    eltakarja. Aki ezt nem tudja betartani, attól távoltartom magam. Mivel a
    vírusfertőzés súlyossága arányos a fertőzéskor bejutó vírusmennyiséggel,
    arra törekszem, hogy ez minél alacsonyabb legyen.<br>
    <br>
    Fokozottan figyelek a fagyasztott élelmiszerek csomagolásának
    fertőtlenítésére. A fagyasztott élelmiszerek felületén sajnos a vírusok akár
    évekig fertőzőképesek maradhatnak.<br>
    <br>
    Figyelek arra, hogy a lakásba bevitt tárgyakat, élelmiszereket, postai
    leveleket, csomagokat fertőtlenítsem vagy több napig pihentessem. Miután
    megfogtam őket, minél hamarabb szappanos vízzel kezet mosok. A lakáson kívül
    használt kabátot, cipőt, ruhát egy elkülönített helyen tárolom, ahol nem
    bolygatja senki. Hazaérkezéskor kezet mosok, a kabátot, ruhát óvatosan és
    lassan mozgatva, nem rázogatva veszem le, majd hajat mosok. Nem felejtem el
    a telefonomat, kulcsaimat 70%-os alkohollal fertőtleníteni. Amely
    élelmiszernél, ételnél ésszerűen lehetőség van rá, fogyasztás előtt legalább
    80 fokra melegítem.<br>
    <br>
    <h2>valaki a családban megfertőződhetett</h2>
    Kihívás egy fertőzöttel egy háztartásban élni úgy, hogy másokat ne
    betegítsen meg. Hasonló intézkedések szükségesek akkor is, ha másokat
    meglátogatva nem szeretnénk akaratlanul továbbadni a vírust. <a href="https://semmelweis.hu/hirek/2020/03/31/utmutato-a-koronavirusos-betegek-otthoni-apolasa/">H18</a><br>
    <br>
    <h2>a megbetegedés kezelése</h2>
    Nagyon fontos, hogy amint a tünetek jelentkeznek, a betegség minél hamarabb
    kezelésre kerüljön! A tünetek megjelenésétől számítva legfeljebb 5-7 nap áll
    rendelkezésre, hogy antivirális szerekkel az esetleges súlyos állapot
    kialakulását megakadályozzuk!<br>
    <br>
    - már a háziorvosok is jogosultak a favipiravir hatóanyagú Avigan tabletta
    felírására<br>
    - a megyei kórházakban lehetőség van járóbeteg ellátásként a bamlanivimab
    monoklonális antitest-terápia alkalmazására, ami egy kb. egyórás intravénás
    antitestterápia<br>
    <br>
    Továbbra is nagyon fontos a C, D vitamin, cink szedése, akár emelt dózisban!<br>
    <br>
    <h2>vírusvariánsok</h2>
    Sajnos várható volt az óriási fertőzésszámok mellett a különböző,
    hatékonyabb vírusvariánsok megjelenése. Ahogyan az immunis egyének száma
    növekedni fog, az evolúciós nyomás hatására ez fokozódhat a jövőben.<br>
    <br>
    Ahol megjelenik a B.1.1.7 brit variáns, 3-4 hónap alatt elterjed, majd 2-3
    hét leforgása alatt szinte teljesen kb. kiszorítja a korábbi változatokat.
    Jellemzője, hogy a jellemző vírusmennyiség kb. 20-szorosa, emiatt
    fertőzőképessége a korábbi variánsokhoz képest 70%-kal magasabb és kb.
    30%-kal többen halnak meg benne.<br>
    <br>
    Az emelt fertőzőképesség miatt a korábban bevált intézkedések nem
    elegendőek, a fertőzöttségi görbe minden korábbinál meredekebb emelkedése
    várható.<br>
    <h2>újrafertőződés</h2>
    Sok helyen lehet olvasni, hogy aki egyszer a koronavírus fertőzésen átesett,
    csak egy-két hónapig védett az újrafertőződéstől, utána újra és újra
    elkaphatja. Ha a vérszérumban található, védettséget biztosító
    immunoglobulin antitesteket keressük, azok száma valóban a fertőzés után
    néhány hónappal nullára csökken. Bizonyos gyógyultakban egyáltalán nem
    találnak ilyen antitesteket. <a href="https://index.hu/techtud/2020/07/06/lehetseges-e_egyaltalan_immunissa_valni_a_koronavirusra/">H19</a>
    <a href="https://24.hu/belfold/2020/07/08/koronavirus-covid19-uszok-antitest-plazma/">H20</a>
    <a href="https://www.ncbi.nlm.nih.gov/pmc/articles/PMC7118534/">E24</a>
    Ettől függetlenül elenyésző számban találnak olyan személyeket, akik a
    vírustól bizonyítottan többször megbetegedtek. Nem egyértelmű az összefüggés
    az ellenanyagok koncentrációja és a védettség mértéke között, és úgy tűnik,
    hogy a védettséget máshol kell keresni, mégpedig a T-limfocitákban rejlik. <a
      href="https://directorsblog.nih.gov/2020/07/28/immune-t-cells-may-offer-lasting-protection-against-covid-19/">E22</a><br>
    &nbsp;<br>
    Valószínű az is, hogy az emberek 10-50%-a már eleve valamilyen szintű
    védettséggel rendelkezik a koronavírussal szemben. Elképzelhető, hogy ők
    adják a tünetmentes fertőzöttek nagy részét. Ilyen keresztimmunitást adhat
    az, ha valaki korábban átesett egy koronavírus által okozott
    influenzafertőzésen. <a href="https://index.hu/techtud/2020/08/06/korabbi_nathainktol_is_fugg_a_covid-19_lefolyasa/">H21</a>
    <a href="https://www.bbc.com/future/article/20200716-the-people-with-hidden-protection-from-covid-19">E23</a><br>
    <h2> maszk</h2>
    Az új vírusvariánsok megjelenésével érdemes megfontolni az FFP2/3 minősítésű
    maszkok használatát, több környező országban például kötelezővé is tették a
    használatukat.<br>
    <br>
    A sebészi maszk nem védi meg a viselőjét a fertőzéstől. Elsősorban azért
    hordjuk, hogy csökkentsük az esélyét, hogy mi magunk másokat megfertőzzünk.
    Ettől függetlenül a távolságtartásra továbbra is ügyelni kell.<br>
    <br>
    A viselője számára azért előnyös, mert csökkenti a belélegzett
    vírusmennyiséget. A bejutott induló vírusmennyiségtől nagyban függ az, hogy
    a szervezetünk hogyan birkózik meg a fertőzéssel. Maszkban jó eséllyel enyhe
    tünetekkel, vagy anélkül átesünk a fertőzésen, míg maszk nélkül egy nagyobb
    adag vírus akár súlyos, intenzív kórházi ellátást igénylő megbetegedést is
    okozhat.<br>
    <br>
    Az FFP2 (N95), FFP3 (N99) minősítésű szűrővel rendelkező maszkok az
    előzőeknél hatékonyabb védelmet biztosítanak a viselője számára is. Ha
    ezeken a maszkokon nincs szelep, akkor a környező embereket is képesek
    védeni a viselő által okozott esetleges fertőzéstől. Szelepes maszkot
    fertőzött ne viseljen.<br>
    <br>
  </body>
</html>
